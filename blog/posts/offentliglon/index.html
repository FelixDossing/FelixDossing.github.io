<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title>Felix Sebastian Døssing</title>
  <link href='https://fonts.googleapis.com/css?family=Share+Tech+Mono' rel='stylesheet' type='text/css'>
  <link href='https://fonts.googleapis.com/css?family=Cutive+Mono' rel='stylesheet' type='text/css'>
  <link href='https://fonts.googleapis.com/css?family=EB+Garamond' rel='stylesheet' type='text/css'>
  <link href='https://fonts.googleapis.com/css?family=EB+Garamond|Quicksand' rel='stylesheet' type='text/css'>
  <link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
  <link rel="stylesheet" type="text/css" href="style.css">
  <style type="text/css">code{white-space: pre;}</style>
  <script src="https://ajax.googleapis.com/ajax/libs/jquery/1.12.4/jquery.min.js"></script>
  <script src="script.js"></script>
</head>
<body>

  <nav class='navbar navbar-expand-lg navbar-light bg-light sticky-top'>
    <a class='navbar-brand' href='http://felixdoessing.com/' style="font-family:'Share tech mono', monospace">Felix Sebastian Døssing</a>
    <button class="navbar-toggler" type="button" data-toggle="collapse" data-target="#navbarText" aria-controls="navbarText" aria-expanded="false" aria-label="Toggle navigation">
      <span class="navbar-toggler-icon"></span>
    </button>
    <div class="collapse navbar-collapse" id="navbarText">
      <ul class="navbar-nav mr-auto">
        <li class="nav-item active">
          <a class="nav-link" href="http://felixdoessing.com/blog">Home <span class="sr-only">(current)</span></a>
        </li>
        <li class="nav-item">
          <a class="nav-link" href="http://www.econ.ku.dk/ansatte/phd/?pure=da/persons/347179" target='_blank'>Profile at KU</a>
        </li>
      </ul>
      <span class="navbar-text">
        Welcome to my blog
      </span>
  </div>
  </nav>

  <div id="scroll_progress"></div>

  <div class="post_container">
    <h1 id="post_heading">Offentlige lønninger<br> er ikke almisser</h1>
    <div id='text_block'>
      <p class="text-justify"><span class='first_letter'>I</span>ndsatserne i de offentlige lønforhandlinger kan opstilles nogenlunde således: De ansatte risikerer deres løn og regeringen risikerer at befolkningen stiller den til ansvar for et eventuelt sammenbrud. Derfor er folkestemningen afgørende for, hvor meget pres der er på arbejdsgiversiden: Hvis folk bebrejder de offentlige ansatte, vil sparede lønninger være købt billigt, mens de bliver tiltagende dyrere, desto mere folk bebrejder regeringen. Som konsekvens er forhandlingerne forbundet med en massiv omgang spin. I stedet ville det klæde begge sider at forholde sig mere sagligt til grundlaget for de offentligt ansattes lønkrav.<br><br>
  <span class="first_letter">F</span>ra venstrefløjen er en gennemgående fortælling, at de offentligt ansattes lønkrav retfærdiggøres af deres moralske egenskaber. De passer vores børn, passer os, når vi bliver ældre og tømmer vores skrald. Og når de er så flinke at påtage sig denne byrde, bør vi vise vores taknemmelighed via en højere løn. Bag denne argumentation ligger en forståelse af offentlige lønninger som en slags almisse som fælleskabet donerer til de ansatte i et udtryk af reciprok godhed. Det er et farligt grundlag at placere sin argumentation på. For det første kan man jo i princippet lige så godt fremføre det modsatte synspunkt og ligesom Sophie Løhde argumentere for, at de offentligt ansatte kræver mere, end de har fortjent (1). Ligeledes kan man undre sig over, hvorfor lige netop de offentligt ansatte fortjener en håndsrækning i en tid, hvor de der har mindst, gives endnu mindre via kontanthjælpsloft, genindførelse af starthjælp osv.<br><br>
  <span class="first_letter">F</span>ortællingen om offentlige lønninger som almisser ser man ligeledes anvendt af højrefløjen. Her må man forstå at de offentligt ansatte ikke kan tillade sig at kræve højere lønninger, fordi pengene vil gå fra vigtige offentlige funktioner (2): Vil sygeplejerskerne kræve penge til flere isvafler, når det vil betyde færre kræftbehandlinger? I tråd med dette udtaler chefforhandler Michael Ziegler sig til Politiken (3): ”For hver procent, du giver for meget i forhold til det, der er bæredygtigt, svarer det til, at kommunerne skal nedlægge 5.000 stillinger – mens vi så skal bede dem, der er tilbage, om at løbe hurtigere, og borgerne skal acceptere et lavere serviceniveau”. Man fornemmer nærmest at arbejdsgivernes krav stilles for de offentligt ansattes egen skyld. Hvad der belejligt udelades er, at mængden af stillinger, der skal nedlægges og det serviceniveau, der skal accepteres, jo er et spørgsmål om politisk prioritering.<br><br>
  <span class="first_letter">P</span>roblemet med fremstillingen fra begge sider er, at offentlige lønninger ikke er almisser, men betaling for at vi kan få udført de funktioner som befolkningen ønsker udført af det offentlige. Det offentlige system er et middel til omfordeling via overførsler og via de funktioner der udføres; ikke via de lønninger der betales. Selv hvis det danske arbejdsmarked var (eller er) i en tilstand hvor de lavest lønnede offentligt ansatte måtte leve under urimelige kår, ville det stadig være den bedste løsning at holde lønningerne adskilt fra hjælp til ”working poor” i det offentlige såvel som i det private. Gik offentlige lønninger hen og blev almisser, ville det i værste fald risikere at undergrave den sociale kontrakt, som er fundamentet for det offentlige system. Hvordan skulle man så f.eks. retfærdiggøre at en rengøringsassistent betaler skat til at hæve lønnen for en højere betalt gymnasielærer?<br><br>
  <span class="first_letter">M</span>en samtidig med at offentlige lønninger ikke bør være almisser, så bør det også være klart for de fleste at det langt fra er tilfældet i dagens Danmark. Debatten om lønningerne har i høj grad omhandlet et kontroversielt gab i lønudviklingen for offentligt ansatte ift. privatansatte. I princippet er grundlaget for at tage udgangspunkt i lønudviklingen fornuftig nok: Da det tidligere har været muligt for den offentlige sektor at tiltrække den nødvendige arbejdskraft, vil det alt andet lige fortsat være det, hvis den relative løn mellem det private og det offentlige forbliver den samme. Dette ”alt andet lige” bryder imidlertid sammen, hvis arbejdsforholdene ikke har ændret sig parallelt i den offentlige og den private sektor. Da mine forælde i sin tid forklarede mig forskellen mellem privat og offentligt arbejde, var deres forklaring, at man i det offentlige fik lidt mindre i løn, men at arbejdet til gengæld var lidt mindre hårdt og mere meningsfuldt. Om det var en passende forklaring på det givne tidspunkt, skal jeg ikke kunne sige, men der er næppe mange, der i dag ville forklare forholdet således. Det er ikke specielt overraskende at mange års forsøg på få de offentlige ansatte til at blive mere effektive kommer til udtryk i et øget krav om lønstigning. Man kan ganske vist godt effektivisere uden at folk nødvendigvis skal løbe hurtigere, men når ens tilgang er et uniformt produktivitetskrav på tværs af den offentlige sektor, så vil det unægteligt føre til forringelser af arbejdsforholdene mange steder. Som med så mange andre ting i livet: Hvis man vil have mere, må man betale.
      </p>
      <ol>
        <li><a href="https://www.dr.dk/nyheder/penge/lohde-til-lonmodtagerne-i-vil-kun-tage-og-ikke-give">Sophie Løhde udtaler sig til TV2</a></li>
        <li><a href="https://www.b.dk/kommentarer/kaere-offentligt-ansatte-hvorfor-pokker-har-i-gjort-jer-fortjent-til-en-stoerre">Debattør i Berlingske</a></li>
        <li><a href="https://politiken.dk/indland/art6369209/L%C3%B8nkrav-vil-betyde-5.000-fyringer">Interview med Michael Zietler i Politiken</a></li>
      </ol>
    </div>
  </div>

</body>
</html>
