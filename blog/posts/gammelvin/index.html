<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title>Felix Sebastian Døssing</title>
  <link href='https://fonts.googleapis.com/css?family=Share+Tech+Mono' rel='stylesheet' type='text/css'>
  <link href='https://fonts.googleapis.com/css?family=Cutive+Mono' rel='stylesheet' type='text/css'>
  <link href='https://fonts.googleapis.com/css?family=EB+Garamond' rel='stylesheet' type='text/css'>
  <link href='https://fonts.googleapis.com/css?family=EB+Garamond|Quicksand' rel='stylesheet' type='text/css'>
  <link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
  <link rel="stylesheet" type="text/css" href="style.css">
  <style type="text/css">code{white-space: pre;}</style>
  <script src="https://ajax.googleapis.com/ajax/libs/jquery/1.12.4/jquery.min.js"></script>
  <script src="script.js"></script>
</head>
<body>

  <nav class='navbar navbar-expand-lg navbar-light bg-light sticky-top'>
    <a class='navbar-brand' href='http://felixdoessing.com/' style="font-family:'Share tech mono', monospace">Felix Sebastian Døssing</a>
    <button class="navbar-toggler" type="button" data-toggle="collapse" data-target="#navbarText" aria-controls="navbarText" aria-expanded="false" aria-label="Toggle navigation">
      <span class="navbar-toggler-icon"></span>
    </button>
    <div class="collapse navbar-collapse" id="navbarText">
      <ul class="navbar-nav mr-auto">
        <li class="nav-item active">
          <a class="nav-link" href="http://felixdoessing.com/blog">Home <span class="sr-only">(current)</span></a>
        </li>
        <li class="nav-item">
          <a class="nav-link" href="http://www.econ.ku.dk/ansatte/phd/?pure=da/persons/347179" target='_blank'>Profile at KU</a>
        </li>
      </ul>
      <span class="navbar-text">
        Welcome to my blog
      </span>
  </div>
  </nav>

  <div id="scroll_progress"></div>

  <div class="post_container">
    <h1 id="post_heading">Gammel vin</h1>
    <img src='nye_tanker.png' class='frontpage_img'>
    <div class='text_block'>
      <p class="text-justify"><span class='first_letter'>D</span>a alternativet for nyligt udgav et dokument med ”38 mere eller mindre færdigtænkte idéer” indeholdt det
        foruden genopfindelse af momsen også genopfindelsen af idéen om ophævelse af den private ejendomsret. I information d. 4. juni bakkes Uffe Elbæks idéer op af en
        ph.d.-studerende i religionsvidenskab og forsker i romersk stoicisme som forsikrer os: ”Uffe Elbæks forslag om at fjerne den private ejendomsret på jord er faktisk
        slet ikke så uhørt, som nogle tror.” Det faglige belæg for denne udtalelse er lige så skudsikker som en rustning af pap: Der er nemlig en gammel romer ved navn Seneca,
        der engang sagde det samme! Efter nogle oversættelser fra latin når skribenten frem til følgende socialkonstruktionistiske pointe: ”Den private ejendomsret over jord er
        altså en idé, én specifik gruppe af mennesker har etableret. Og blot fordi det historisk er lykkedes at stadfæste den ret, er det ikke nødvendigvis gavnligt at opretholde
        den fremadrettet.”<br><br>
        <span class='first_letter'>M</span>an kan måske tillade sig at betvivle, hvorvidt oldtidens idéhistorie er det bedste middel til at forstå konsekvenserne af den omtalte politik. Så her lidt om privat
        ejendomsret: Udbredelsen af den private ejendomsret var formentlig en af de primære faktorer, der muliggjorde den industrielle revolution, som frem til i dag har været
        med til at skabe en middelklasse og hive størstedelen af befolkningen ud af fattigdom. I Kina er omkring 500 millioner mennesker gennem de sidste 35 år blevet taget
        ud af fattigdom, hvilket i høj grad er takket være udvidelsen af privat ejendomsret. Udviklingsarbejde handler i høj grad om at sikre privat ejendomsret, da det er
        en forudsætning for en effektiv produktion og således for at få udryddet fattigdom. I begyndelsen af dette årti udtalte Hugo Chavez at ”Landet er ikke privat. Det er
        ejet af staten” og gik i gang med at ophæve den private ejendomsret i Venezuela. Dette har resulteret i, at landet i dag er i en humanitær katastrofe.<br><br>
        <span class='first_letter'>N</span>år Uffe Elbæk og følgere leger med idéen om at afskaffe den private ejendomsret, så bunder det naturligvis ikke i et ønske om at skabe økonomisk armod, men derimod i
        et ønske om at værne om naturen. Det er i den sammenhæng vigtigt at holde fast i følgende: For det første er den private ejendomsret ikke som sådan en praktisk
        begrænsning for miljø- og klimamæssige regulering eller juridisk ansvar for forurening. Det er muligt at vores lovgivning er for lempelig på området, men vi er i
        dagens Danmark langt fra en situation, hvor en landmand kan behandle sin jord præcis som det passer landmanden selv. Vi er langt fra den beskrevne virkelighed, hvor
        enkeltpersoner eller virksomheder har ”ubegrænset råderet over vores fælles jord”.<br><br>
        <span class='first_letter'>F</span>or det andet er det langt fra entydigt at fælleseje vil føre til mere respektfuld behandling af jorden. Denne pointe har været kendt siden Garrett Hardin i 1968 beskrev
        konceptet ”Tragedy of the Commons”: Under fælleseje får jeg 100% af det jeg tager, men deler den skade jeg forvolder med alle andre. Derfor har fælleseje tendens til
        at føre til overbrug og misligholdelse af de fælles ressourcer. Dette er naturligvis ikke en sandhed med to streger under og de mekanismer, der muliggør håndtering af
        commons-problematikken er blevet beskrevet af bl.a. økonomen Elinor Ostrom. Men eksempler fra små lokale fiskerisamfund må have deres rette plads ift. de makropolitiske
        erfaringer, som de sidste århundreder har givet os.<br><br>
        <span class='first_letter'>H</span>vad angår den produktion, der holder os alle sammen i live, taler erfaringerne (og teorien) altså for privat ejendomsret. Hvad angår miljø- og klimamæssige hensyn er
        det langt fra entydigt, at ophævelse af ejendomsretten skulle være nøglen til at løse problemerne. Privat ejendomsret er ikke perfekt og fungerer bedst i sammenspil
        med velfungerende regulering af f.eks. miljøpåvirkning, monopoldannelse og velstandsulighed. Men vejen til en realistisk takling af vores miljø- og klimaproblemer går
        via reguleret produktion – ikke via fælles eje af land.<br><br>
        <span class='first_letter'>D</span>et er naturligvis rigtigt at privat ejendomsret er en idé, som en specifik gruppe af mennesker har etableret. Det er alle idéer. Men dette betyder ikke at alle idéer
        er lige gode. I deres udgivelse henviser Alternativet til sociologen Zygmunt Baumans udtalelser om, at frihed og ren luft har det til fælles, at vi alt for ofte tager
        det for givet, indtil det bliver taget fra os. Det samme kan man sige om økonomisk velstand.
      </p>
    </div>
  </div>

</body>
</html>
